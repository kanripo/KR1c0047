# -*- mode: mandoku-view; -*-
#+TITLE: 詩經稗疏
#+DATE: 2015-08-24 22:06:18.279798
#+PROPERTY: ID KR1c0047
#+PROPERTY: BASEEDITION WYG    
#+PROPERTY: JUAN 卷四
<pb:KR1c0047_WYG_004-1a>¶
欽定四庫全書¶
　詩經稗疏卷四¶
　　　　　　　　　　　　　漢陽王夫之撰¶
　　周頌¶
單厥心　毛傳曰單厚也今按單則薄未見其厚也大¶
雅俾爾單厚其可云俾爾厚厚乎禮大傳曰戚單於下¶
郊特牲曰單出里祭義曰嵗旣單矣單皆訓盡也猶言¶
專一畢用也單厥心者言專一其心而盡之也集傳曰¶
<pb:KR1c0047_WYG_004-1b>¶
明文武之業而盡其心於義自通¶
時邁　執競　思文　鄭氏周禮注以此三詩為肆夏¶
昭夏納夏之樂章其說與韋昭國語注及呂叔玉之論¶
合而集傳取之今按九夏皆金奏之樂故周禮以鐘師¶
掌之而歌工不與其事左傳叔孫豹如晉金奏肆夏之¶
三工歌文王之三金奏工歌旣分别而不相竝鄭氏乃¶
云以文王鹿鳴言之則九夏皆詩篇名殊為不審杜子¶
春曰尸出入奏肆夏牲出入奏昭夏四方賓來奏納夏¶
<pb:KR1c0047_WYG_004-2a>¶
叔孫穆子曰三夏天子所以享元侯也今觀時邁一章¶
何與於尸執競思文何與於迎牲與接賓合此三詩抑¶
於享元侯之義無取而以后稷配天之歌延四方之賓¶
尤為不倫且尸賓與牲方出方入非獻醻之際但可以¶
金奏節其威儀浸令配以歌詩亦孰與聽之故燕飲必¶
畢坐行醻而後弦歌乃奏以寫心而合歡未有於出入¶
閒亂以歌聲者故知呂叔玉之說附㑹而失實也倘以¶
肆於時夏與陳常於時夏兩夏字為據則尤迂謬時夏¶
<pb:KR1c0047_WYG_004-2b>¶
之夏毛傳曰大也集傳曰中國也而九夏之夏則金奏¶
之聲合於夏舞而得名也榖梁傳曰舞夏天子八佾諸¶
公六佾諸侯四佾范寗曰夏大也大謂大雉大雉翟雉¶
也周禮天官之屬有夏采注曰夏采夏翟五采則樂以¶
夏名者葢即禹貢夏翟之夏金奏以配舞得名故亦曰¶
夏葢舞可配金奏而不可配歌舞以配歌則且以舞且¶
以歌而歌氣不屬也金奏亦可配舞而不可配歌金奏¶
以配歌則噌吰鏦錚之響能奪歌而使之瘖也内則二¶
<pb:KR1c0047_WYG_004-3a>¶
十舞大夏鄭注云大夏樂之文武備者也然文羽武干¶
羽謂之夏干謂之萬鄭氏亦誤而夏□為樂舞之名則¶
康成亦知其非時夏之夏矣金奏以合舞節而謂之夏¶
而燕禮賓及庭奏肆夏大射禮賓降奏陔公入驁(陔驁/皆九)¶
(夏之/名)皆無舞者則以此九夏之節自舞而來不必配舞¶
而亦可獨奏猶燕禮若舞則勺亦獨具勺舞不必繼以¶
於爍之詩也金奏者以鐘鑮播之鼓磬譍之大射禮樂¶
人宿縣於阼階之東西階之西而歌工之席則在西階¶
<pb:KR1c0047_WYG_004-3b>¶
上少東其位旣逺而不相比歌工不能越位以就縣舞¶
者不能升堂以應歌且工之始升即席即奏肆夏告㫖¶
禮成而樂闋酢醻禮畢而後歌工入焉則方奏肆夏之¶
時歌工未入誰與歌此三詩以合樂乎其終也歌工與¶
旅醻之禮而鐘人則受賓賜之脯於門内霤是掌金奏¶
者之與歌工貴賤禮殊終不得而合矣如謂以金鼓寫¶
詩章之音㫖則鐘鑮之聲餘䪨因其弇侈為一定之響¶
不可以意為斂縱非若笙管之激揚因乎人氣之嘘吸¶
<pb:KR1c0047_WYG_004-4a>¶
能令合新宫等譜也特以其輕重疾徐譍舞節之起伏¶
旋折為九夏之别而必不可以言語文字為之句段故¶
車之和鸞行之佩玉皆可以肆夏為節則其抑抗之間¶
不過數聲而已矣至漢樂府始以歌聲配鐃鼓旣與古¶
樂不合而其音多髙抗而近乎北鄙殺伐之音且朱鷺¶
等曲間以幾令吾云云亦止可以吹寫之如今笛譜留¶
丢之類而必不可以金寫今此堂下金奏之縣雖亦有¶
簜而金革滿縣鐘鑮磬鼓鼙鼗之喤喤豈一孤簜能曲¶
<pb:KR1c0047_WYG_004-4b>¶
折以傳時邁三章之音節乎使其能然亦當謂之簜奏¶
而不謂之金奏矣鼔鼙之音較之金聲猶可為之節然¶
投壺鼔鼙之譜止於方圓全半之節而不可以騶虞貍¶
首諸詩合之况金聲之訇谼始洪而終細一聽其自鳴¶
自止而人莫能制者哉故周禮登歌擊拊下管奏朄俱¶
無金奏鄭司農以為貴人聲者是已樂旣崩壊九夏之譜¶
不傳叔玉韋昭妄以詩章系之而偶有時夏之文適以¶
資其穿鑿不知時夏之夏與夏翟之夏逕庭不合自不¶
<pb:KR1c0047_WYG_004-5a>¶
勞辨而自明况九夏之樂制自周公集傳抑以執競為¶
昭王以後之詩然則當昭王以前執競未作九夏缺一¶
而無昭夏乎集傳曲徇鄭說亦且自相背戾矣金奏者¶
猶今之鼓吹也詩歌者猶今之歌曲也古今雅俗不同¶
而聲音之洪纎曲直必不可合則一也¶
管　風俗通曰管漆竹長一尺六孔廣雅亦云管長尺¶
圍寸六孔無底則其制度與篪無别音響必與篪同旣¶
有管矣蘓成公又何為而作篪耶按郭璞穆天子傳注¶
<pb:KR1c0047_WYG_004-5b>¶
曰管併兩笛鄭氏禮注亦云如笛而小併兩而吹之今¶
大予樂有焉葢莊子所謂比竹也當以鄭郭為正¶
肅雝和鳴　爾雅笙小者謂之和郭璞注曰小笙十三¶
簧大笙十九簧鄉射記三笙一和而成聲注曰三人吹¶
笙一人吹和故經言簫管偹舉喤喤厥聲謂簫管之聲¶
盛肅雝和鳴謂小笙之聲圓細而静也爾雅肅雝和也¶
小笙清而以和衆樂故旣言肅而又言雝辭已盡矣如¶
以和為和平之和不己贅乎¶
<pb:KR1c0047_WYG_004-6a>¶
鱣　鮪　鄭箋云鱣大鯉也毛公衛風傳亦云鱣鯉也¶
中華古今注曰鯉魚之大者鱣鱧魚之大者鮪髙誘淮¶
南子注曰鮪魚似鯉集傳乃謂鱣魚似龍黄色鋭頭口¶
在頷下大者千餘斤鮪似鱣而小色青黑葢沿陸璣之¶
誤而璣之誤則沿郭璞之不善讀爾雅也爾雅之文多¶
一物連舉二名以廣異稱其釋魚曰鱣鯉(句/)鰋鮎猶言¶
鱣鯉也鰋鮎也許慎說鱣鯉也鰋鮀也鮀鮎也正與爾¶
雅脗合郭璞不解分為四句各為一種乃謂鱣作鱘無¶
<pb:KR1c0047_WYG_004-6b>¶
鱗肉黄口在頷下大者長二三丈則是今之所謂黄魚¶
也集傳因以謂鮪似鱣而小青黑色則是今之所謂鱘¶
魚也乃此二魚唯江南有之北方所無故今制湖廣以¶
其鮓充貢衞在河北漆沮小水俱何從有此巨魚其為¶
魚也絶有力釣者恒以機施百餘鈎宛轉罥之隨以大¶
棓擊之順流數十里俟其力憊乃可舉而出之水中固¶
非施罛之所能得而潛為罧槮之可多有者也以小罟¶
羃之以積柴圍取之則其為鯉鱧可知矣後漢書楊震¶
<pb:KR1c0047_WYG_004-7a>¶
傳鸛雀銜三鱣魚即鯉也鯉黒質朱尾故都講以為卿¶
大夫之象言其𤣥上而纁下也續漢書及干寳搜神記¶
鱣誤作鱓乃顔之推株守郭說疑鱣非鸛所能銜遂謂¶
為今之黄鱔而非鱣不知黄鱔穴處鸛雀無從捕銜鱓¶
本音徐林切後漢書注云口在頷下大者長七八尺則¶
鱓即今之鱘字(古本從/覃作鱏)郭璞陸璣所云者鱓也而非鱣¶
也謝承干寳正誤以鸛雀所銜者為鱘魚而范曄則未¶
有誤之推反疑范之誤而推謝干之確豈不謬哉陸佃¶
<pb:KR1c0047_WYG_004-7b>¶
曰鮪仲春從河而上得過龍門便化為龍否則㸃額而¶
還說雖諧俗而言鮪則確(俗傳鯉化龍鯉鱧音近而譌/葢謂鱧也所謂㸃額者頭上)¶
(七星/㸃也)又曰青黒長鼻體無鱗甲則又以鮪為鱘同郭璞¶
之誤佃所著埤雅不能堅守一說往往如此博聞非難¶
能折衷衆論而求其是者之不多得耳¶
和鈴央央鞗革有鶬　毛傳曰和在軾歬鈴在旂上集¶
傳因之今按軾歬非綴鈴之處杜預左傳解曰和在衡¶
鈴在旂當以杜說為長言諸侯之車自鸞以下皆設而¶
<pb:KR1c0047_WYG_004-8a>¶
特無錫宣王錫韓侯以錫濫也若鸞則達乎大夫故蘧¶
伯玉之車音有和鸞今此言和鈴而不及鸞者葢錯舉¶
之猶夜如何其之詩言鸞而不及和鈴也采芑韓奕之¶
言鞗革者革路而鞗纓也此言鞗革有鶬抑與彼二詩¶
有别覲禮諸侯偏駕不入王門乘墨車墨車者大夫之¶
車鞔以革而漆黒之大夫之墨車通於革路士之棧車¶
通於木路特其大小華儉有差焉故或為革路或為墨¶
車偏駕不敢入王門則雖以金路象路之貴亦降從革¶
<pb:KR1c0047_WYG_004-8b>¶
也諸侯之在王國以大國之上大夫為率大夫三命而¶
條(音/鞗)纓三就此鞗葢三就之鞗纓也且與革路之五就¶
别雖有繁纓不敢御也士喪禮馬纓三就注云三色者¶
葢絲鞗也士喪攝大夫之飾諸侯入天子之國降視大¶
夫其隆降均也有鶬者鶬鴳之色青雜白黑也杜預左¶
傳解曰青鳥鶬鴳葢以黒漆革其色鶬然而三就之絛¶
其厖勒亦以黑白飾也毛傳曰言有法度者葢其以法¶
自裁不敢乘金象之偏駕也若鄭箋以為轡首則轡首¶
<pb:KR1c0047_WYG_004-9a>¶
用革無間尊卑亦不足紀矣集傳以有鶬為聲之和鞗¶
革或以革或以絲非和鈴之屬安能令之成音響乎龍¶
旂者金路之所建而施於墨車者覲禮載龍旂弧韣葢¶
降車以自損不降旂以昭等不純乎大夫之章且以明¶
所守也所建者龍旂則此助祭之諸侯同姓之諸侯也¶
受金路之錫而乗墨車斯以為有法度矣¶
實圅斯活　圅之與含義不相通含中所含也圅外所¶
圅於此不審遂以實為種榖圅為圅氣不知圅者榖外¶
<pb:KR1c0047_WYG_004-9b>¶
之郛殻也凡藏種者必暴令極燥中仁縮小不充圅殻¶
迨發生之時播之於地得土膏水澤之潤足則圅内之¶
仁充滿其圅而後茁芽憤盈以出於圅外圅不實則不¶
活故曰實圅斯活傳注未逹此理耳¶
載弁俅俅　雜記曰士弁而祭於公冠而祭於已士冠¶
禮爵弁服纁裳純(緇/)衣鄭注曰此與君祭之服純衣絲¶
衣也餘衣皆用布唯冕與爵弁之服用絲則絲衣載弁¶
士祭於公之服故鄭氏以謂繹禮輕使士升堂視壺濯¶
<pb:KR1c0047_WYG_004-10a>¶
及籩豆之屬然而亦有不然者按周禮司服公之服自¶
衮冕而下如王之服士之服自皮弁而下如大夫之服¶
葢周制卑不可犯尊而尊可兼卑則自大夫以上至於¶
王其弁服無異於士也是絲衣載弁不但唯士為然矣¶
禮享大鬼神則眂滌濯省牲鑊者大宗伯也大祭祀則¶
省牲眂滌濯送迎齍者鑊者小宗伯也大宗伯卿也小¶
宗伯中大夫也則牛羊鼐鼎之事固非士之所得與倘¶
以繹禮輕於正祭降用賤者乃以少牢饋食禮例之其¶
<pb:KR1c0047_WYG_004-10b>¶
正祭司馬升羊司士升豕升魚司宫設席其賓尸也亦¶
司馬舉羊司士舉豕魚司宫設席初無所降則時享賓¶
尸之禮亦當仍用大小宗伯而不應降用士矣且所謂¶
士者何士耶豈牛人羊人司尊彞之屬乎若然則亦簡¶
媟而非以尊皇尸矣大宗伯六命其服毳冕衣五章小¶
宗伯四命其服希冕衣三章而此乃絲衣載弁者皇尸¶
士服為尸厭不伸其尊也王之享先王則衮冕享先公¶
則鷩冕者以王季文王受命為方伯所服者衮冕祖紺¶
<pb:KR1c0047_WYG_004-11a>¶
以上位為侯伯所服者鷩冕故如其服以祭不敢以己¶
之貴臨祖宗之卑也今此賓尸敬主於尸而為尸者少¶
賤未爵之子弟所服者爵弁使王與有司以冕臨之則¶
皇尸之尊絀矣然則賓尸之禮雖王亦弁而况於宗伯¶
以降乎故知此服弁衣絲者非士也其即省牲省器之¶
卿大夫審矣若髙子以為靈星之尸尤失之誣靈星之¶
祀始於漢禮無其文且靈星天神也祀天神而有尸則¶
郊亦當有尸其孰可為天之尸者此亦不待辨而知其¶
<pb:KR1c0047_WYG_004-11b>¶
妄矣¶
自羊徂牛　周禮牛人共享牛求牛鄭注曰求終也終¶
事之牛謂所以繹也孝子求神非一處故繹謂之求有¶
求牛則亦有求羊可知葢天子之繹禮别用牲焉與卿¶
大夫有司徹之禮有異鼎而無異牲者不同若集傳謂¶
此祭而飲酒之詩不知祭畢之飲義取餕餘自無别用¶
大牢之理况省器省牲本事神之禮非燕餘之節乎¶
不呉　說文呉大言也徐鍇曰大言故矢口以出聲詩¶
<pb:KR1c0047_WYG_004-12a>¶
曰不呉不揚今寫詩改吴作呉又音乎化切其謬甚矣¶
按矢音阻力切傾頭也凡有傾之象者皆可謂之吳大¶
言若傾口而出故從口從矢吳之本訓大言也句吳之¶
吳葢借用或以吳人好為大言故謂之吳不吳者不喧¶
也自如字音五乎切其發音乎化切者徐鍇駁正已明¶
不當再誤¶
　魯頌¶
茆　毛傳曰茆鳧葵也集傳以為即蓴菜葢沿陸璣之¶
<pb:KR1c0047_WYG_004-12b>¶
誤爾後漢書馬融廣成頌唐太子賢注曰茆鳧葵葉圓¶
似蓴生水中今俗名水葵言如蓴則非即蓴可知蓴唯¶
江南有之所謂千里蓴羹也使魯泮漢苑而皆有張翰¶
無勞逺憶矣茆與蓴皆有水葵之名然一類二種葉如¶
馬蹄而圓者鳧葵也茆也黄花者則謂之荇一曰接余¶
白花者則謂之白蘋其根一名水藕蓴亦似茆而葉纎¶
其莖漬之有㳄如羮故曰蓴羮出千里湖湘湖者佳二¶
種相似而有辨陸璣所未審也茆本音桺世俗或以與¶
<pb:KR1c0047_WYG_004-13a>¶
茅通用者則音茅柳音於韻自叶不必别注叶音¶
白牡騂剛獸騂剛之義毛鄭集傳俱未悉按獸之牝牡¶
未有以剛柔稱者剛柔者隂陽之徳獸不能有徳何剛¶
之有哉公羊傳曰周公用白牡魯公用騂犅羣公不毛¶
何休曰騂犅赤脊周牲也周公嫌同於天子故曰白牡¶
魯公諸侯無所嫌故從周牲特不純騂耳犅者牛脊也¶
其字從岡猶山脊之為岡也葢魯公之牲惟脊赤而他¶
亦不毛矣若羣公則並其脊而不毛許慎說犅特牛也¶
<pb:KR1c0047_WYG_004-13b>¶
非是特牛父也宗廟之牛角握犢也豈有以老牡牛已¶
合牝生子者而用祀哉¶
犧尊　犧音素何切與犧牲之犧音羲者音義皆别毛¶
傳曰有沙(亦音素/何切)飾也有沙飾者鄭司農衆所謂飾以¶
翡翠也鄭康成明堂位注亦曰以沙羽為畫飾沙者翡¶
翠之羽也按周禮獻(即犧/字)尊天子時享盛酌醴以薦朝¶
踐諸侯六獻則庀象尊以下而無犧尊故明堂位曰魯¶
用犧尊廣魯於天下也詩於此侈大而言之曰將將將¶
<pb:KR1c0047_WYG_004-14a>¶
將者大詞也其後齊欲享定公而孔子曰犧象不出門¶
則諸侯皆僭用之矣集傳據三禮圖以犧為畫牛於腹¶
不知鼎以飪肉故&KR1159;牛以象大享之盛尊以盛醴奚所¶
取於太牢若宣和博古圖有犧尊鑄作牛形刻肖纎巧¶
絶不類古樸之製斷非商周彞器而當時偽骨董家竊¶
王安石陸佃之說倣為之以紿徽宗者葢不足信梁劉¶
杳答沈約書曰魯郡得齊子尾送女器作犧形此乃大¶
夫家閨房䙝玩之具非先王時享盛醴之彞器或據此¶
<pb:KR1c0047_WYG_004-14b>¶
以為犧尊為誣而已¶
毛炰　毛傳曰毛炰豚也按内則豚若將皆為炮將羊¶
也炮者塗之以泥實之以棗以火炮之毛與皽皆去故¶
曰毛炰□羊豚皆然而非但豚也有兔斯首炮之燔之¶
是免亦可炰也若周禮有云毛炰之豚則以牢牲最為¶
下故終言之亦非謂毛炰之但為豚爾¶
三夀作朋　鄭箋云三夀三卿也文義甚為牽彊且魯¶
僖之世三家始命而史克作頌之年季孫行父公孫敖¶
<pb:KR1c0047_WYG_004-15a>¶
皆少安得遽以夀祝之集傳曰與岡陵等而為三於文¶
義亦不安按博古圖載周晉姜鼎銘曰三夀是利晉六¶
卿非三且卿之夀利不當載之姜氏之鼎銘文無岡陵¶
之語是三壽古之通詞非僅為魯設矣三壽者壽之三¶
等也養生經曰上壽百二十中壽百年下壽八十左傳¶
晏子謂叔向曰三老凍餒杜預解曰三老謂上夀中夀¶
下夀皆八十以上論衡曰春秋說上夀九十中壽八十¶
下壽七十三說不同其為上中下之三等均也而黄帝¶
<pb:KR1c0047_WYG_004-15b>¶
堯舜文武太公召公及漢初伏生張蒼皆逾百嵗則古¶
者不以九十為上壽是養生經之言確於論衡矣朋竝¶
也三壽作朋者合竝三壽祝孝孫以無疆之壽也¶
魯邦所詹　毛傳曰詹至也葢與六日不詹之詹意近¶
至者疆界所抵也泰山之西南為魯東北為齊極其封¶
域而言之泰山為魯東北所至之境也集傳謂詹與瞻¶
同非是瞻者遥望之辭故魯祭四望而春秋書三望泰¶
山在封内非所望也此以張大魯疆宇之廣與下奄有¶
<pb:KR1c0047_WYG_004-16a>¶
遂荒同意故知毛說為長¶
居常與許　毛傳曰常許魯南鄙西鄙乃鄭氏則謂許¶
許田魯朝宿之邑常或作嘗在薛之旁春秋築臺於薛¶
孟嘗君食邑於薛皆即此常以實攷之鄭說非也薛旁¶
之嘗為田文封邑者春秋之薛國也薛滅於宋齊滅宋¶
而有薛田文食焉若春秋築臺之薛地近於郎且莊公¶
已築臺於彼不待僖公而後復之孟子之時魯猶方五¶
百里故宇亾恙安得僖公所凥而遽為田文所有耶若¶
<pb:KR1c0047_WYG_004-16b>¶
許田之許則在天子東都畿内所謂甫田也(今之中牟/甫許古通)¶
(用/)謂之田者諸侯朝宿之邑視天子之士禄有其田而¶
不得有其土地山澤仍歸天子而宣王得以行狩焉魯¶
自隠公以許易祊桓公元年鄭伯以璧假許田嗣是終¶
非魯有僖公三十二年鄭辭杞子曰鄭有原圃則是終¶
僖公之世許為鄭有矣昭公十四年楚靈王曰我皇祖¶
伯父舊許是宅今鄭人貪頼其田舊許對許男之國為¶
新許也則又終春秋之世許為鄭有矣而僖公之未嘗¶
<pb:KR1c0047_WYG_004-17a>¶
得復許田又可知也此詩所頌居常與許復周公之宇¶
者葢謂晉文公執曺伯命反諸侯之侵地而魯取濟西¶
田也常許其濟西之下邑與曺在魯之西南魯之分曺¶
地自洮(推小/切)以南東傳於濟臧文仲由重館往受之重¶
館在方(音/房)與(音/預)縣葢今之魚臺縣也水經濟水逕冤句¶
縣(今曺/州)又東北過壽張縣西汶水從東北來注之魚臺¶
壽張之間正值魯之西鄙南鄙則毛公所云其為曺之¶
侵地眀矣集傳亦因許田之終於不復而疑鄭氏之說¶
<pb:KR1c0047_WYG_004-17b>¶
故謂魯人以是願之乃築臺之薛初未嘗失而東畿内¶
之許田不可言居終不可曲為康成諱也地名同者不¶
一不博攷其疆域之合但據他見之名而指以為然其¶
不失者鮮矣¶
　　商頌¶
依我磬聲　鄭箋云磬玉磬也按古者通謂玉為石故¶
八音言石而不言玉凡石不能俱為磬可以為磬者玉¶
之屬乃集傳云玉磬堂上升歌之樂非石磬也别玉於¶
<pb:KR1c0047_WYG_004-18a>¶
石而謂别設玉磬以合歌而非堂下四縣之笙磬頌磬¶
不知何據按玉磬之别見者惟郊特牲有曰諸侯之宫¶
縣而擊玉磬諸侯之僭也則似天子之樂特有玉磬然¶
在宫縣之列則固不設於堂上矣禮大禘升歌清廟下¶
而管象以舞大武以周凖殷必堂上歌而堂下合樂不¶
能易也故曰歌者在上重人聲也此詩所咏有鞉鼓有¶
庸鼓有萬舞則為堂下之合樂而非升歌明矣郊特牲¶
曰殷人尚聲臭味未成滌蕩其聲樂三闋然後出迎牲¶
<pb:KR1c0047_WYG_004-18b>¶
則樂固作於初獻之頃禮未備之前也升歌者必於迎¶
牲之後尸已坐侑然後堂上之歌與瑟作焉凖諸燕禮¶
樂三闋者猶賓升之奏肆夏也升歌者猶辯(音/徧)獻禮成¶
然後工升歌鹿鳴也堂下之縣笙磬在阼階東頌磬在¶
阼階西即此詩之磬也建鼔在阼階西簜在建鼔之間¶
鼗倚於頌磬西紘建鼔鼗即此詩之鞉鼓也簜即此詩¶
之管也俱為堂下之樂磬無縁獨在堂下矣諸樂合作¶
而以磬為度故曰既和且平依我磬聲言鞉鼔之依磬¶
<pb:KR1c0047_WYG_004-19a>¶
以和平也磬於諸樂清而短倘在堂上則與堂下諸縣¶
杳不相聞而又何以相依哉故孟子曰金聲而玉振之¶
玉磬與鐘鑮相與終始為條理使玉磬獨在堂上則為¶
弦歌之條理而不與金相為終始矣且人聲自與絲合¶
而玉之鏗然起戛然止者必不相得有耳有心即不必¶
得聞古樂固可以測知之故歌工四人則二瑟歌工六¶
人則四瑟未聞有擊磬者與焉惟瑟為能合歌以輕清¶
泛其餘韻而古樂句均調簡自然有節不似俗樂之長¶
<pb:KR1c0047_WYG_004-19b>¶
短參差須拍板以節之又况磬音之清細者乎故曰朱¶
弦疏越一唱而三嘆明堂上之僅有瑟而無磬也則磬¶
為堂下之縣而玉磬之即石磬審矣鄭箋曰堂下諸縣¶
與諸管聲皆和平不相奪倫又與玉磬之聲相依是也¶
天命𤣥鳥　毛傳曰春分𤣥鳥降髙辛率簡狄與之祈¶
於郊禖而生契故本其為天所命以𤣥鳥至而生也許¶
慎曰明堂月令𤣥鳥至之日祠于髙禖以請子請子必¶
以鳦至之日者鳦春分來秋分去開生之候鳥也蔡邕¶
<pb:KR1c0047_WYG_004-20a>¶
月令章句曰𤣥鳥感陽而至其來主為孚乳蕃滋故重¶
其至日因以用事契母簡狄葢以𤣥鳥至日有事髙禖¶
而生契焉凡此諸說文具簡明不言吞卵也故天問亦¶
曰簡狄在䑓嚳何宜𤣥鳥致胎女何喜致云者若或致¶
之而非燕卵之為胎元也褚先生曰鬼神不能自成須¶
人而生其說韙己乃䜟緯之學興始有謂簡狄吞燕卵¶
而生契者司馬遷王逸迭相傳虛鄭氏惑之因以釋經¶
後儒欲崇重天位推髙聖人而不知其疾入於妖妄有¶
<pb:KR1c0047_WYG_004-20b>¶
識者所不能狥也髙辛早年繼祀未廣故修郊禖之禱¶
簡狄隨帝后以往禱已而生契而契之生實以髙辛之¶
禱宜之故曰嚳何宜宜合也歡也猶生民之所謂攸介¶
攸止也故王充辨之曰使卨母嚥燕卵而妊是與兎之¶
吮毫同矣燕卵形也非氣也安能生人燕之身不過五¶
寸其卵安能成七尺之形或時契母適欲裹妊遭吞燕¶
卵也以愚論之乃有不止如充之所云者凡吞物者從¶
口達吭從吭入胃達於腸胃氣所蒸雖堅重之質亦從¶
<pb:KR1c0047_WYG_004-21a>¶
化而靡精者為榮衞粗者為二便而女子之姙乃從至¶
隂納精而上藏於帶脈之間子室在腸胃之外相為隔¶
絶燕卵安能不隨蒸化復越胃穿腸達子室而成胞胎¶
乎或有謂禹母吞薏苡而生禹者則以薏苡能催生産¶
今方家猶用之禹母或時産難因食之而生耳若夫燕¶
卵既非食品又不登於方藥契母何為而吞之且如鄭¶
氏所云燕遺卵者將遺之於地耶則燕卵輕脆必至靡¶
爛即偶遺於衿袖笥筐之中有仁心者自應求其巢而¶
<pb:KR1c0047_WYG_004-21b>¶
納之不然聊玩之終棄之而已即閭井匹婦盡古今徧¶
海内未聞更有一人吞燕卵者况簡狄為帝室妃嬪必¶
嫺矩度而乍拾燕卵急投口中遽然囫圇嚥之有是理¶
哉若以為知其可以生子而呑之則簡狄亦妖而不經¶
矣禇先生又云含鳦卵而誤吞之與王充偶吞之說相¶
似乃明明一𤣥鳥之卵何用含之而亦何致誤吞藉令¶
簡狄之有童心而戲含之誤吞之後又何知契之生為¶
此卵之化耶有人道乎無人道乎其怪誕不待辨而知¶
<pb:KR1c0047_WYG_004-22a>¶
矣詩所云降者言𤣥鳥之降也詩雖四言為句然文意¶
互相承受唐人猶知用此活法所以與許渾一流俗詩¶
逈别燕之來也不知其所自至若從天而降者然又髙¶
飛而下入簷楹以營巢故曰降猶戴勝降于桑之降爾¶
毛傳言之甚諦鄭氏起而邪說興朱子弗闢而從之非¶
愚所知也毛公傳經於漢初師承不詭其後䜟緯學起¶
誣天背聖附以妖妄流傳不息亂臣賊子偽造符命如¶
蕭衍菖花楊堅鱗甲董昌羅平之鳥方臘衮冕之影以¶
<pb:KR1c0047_WYG_004-22b>¶
惑衆而倡亂皆俗儒此等之說為之作俑又况其云無¶
人道而生者尤羅㬋指腹寳誌鳥窠之妖論烏足以誣¶
古之帝王哉¶
韋顧昆吾　昆吾國在今濮州左傳衞侯夢人登昆吾¶
之觀杜預曰衞有觀在古昆吾之墟今濮州城中是也¶
後漢書郡國志亦云濮陽古昆吾國則湯伐昆吾伐之¶
於濮也竹書夏帝芬封昆吾于有蘇帝厪之世昆吾遷¶
於許而沈約注云昆吾已姓封於衛夏衰為伯遷於舊¶
<pb:KR1c0047_WYG_004-23a>¶
許約之誤也昆吾始封有蘇非封於衞且濮之為衞在¶
衞成公遷帝丘之後其初濮非衞地左傳楚靈王曰我¶
皇祖伯父昆吾舊許是宅此言昆吾始封之君呉回之¶
子陸終之孫於季連為兄者其宅舊許在夏后之世歴¶
殷六百載自許遷濮而當湯伐之之時則在濮而不在¶
許也韋者豕韋氏也杜預左傳解曰豕韋國名東郡白¶
馬縣東南有韋城白馬今之&KR0632;縣一統志&KR0632;縣有豕韋¶
故國伐韋伐之於&KR0632;也若范宣子曰在夏為御龍氏在¶
<pb:KR1c0047_WYG_004-23b>¶
商為豕韋氏則非此所伐之韋竹書夏孔甲元年廢豕¶
韋命劉累七年劉累遷於魯陽帝昊(沈約曰/一作臯)元年使豕¶
韋復國杜預亦云累尋遷魯陽豕韋復國葢豕韋故國¶
與劉累之後迭相興靡而此所伐之韋乃夏之故封非¶
劉累之後也顧亦已姓之國則亦昆吾之裔也左傳哀¶
公二十一年公及齊侯盟於顧公先至於陽榖則顧在¶
陽榖左右&KR0632;之東濮之南與豕韋昆吾相為脣齒互凥¶
河北山東峙立亳之北陲助桀為虐以撓制湯而使不¶
<pb:KR1c0047_WYG_004-24a>¶
得西嚮安邑故湯於征葛之後渡河北討除腹心之冦¶
而後可伸伐桀之師葢桀恃三蘖以扼商之背紂恃崇¶
黎以掩周之後故三蘖未殄商師不能西指崇黎未戡¶
周人且有内憂趙充國所謂帝王之師出於萬全道所¶
不能廢也桀雖處西而黨援在東故其後敗走三朡(孔/安)¶
(國曰今/定陶)則三蘖所結連東國以為桀奥援者已久而昆¶
吾豕韋以覇國之餘業乃其宗主三蘖已滅故桀雖東¶
走而無與為淵藪不得已而奔南巢則前此之倚山東¶
<pb:KR1c0047_WYG_004-24b>¶
以制亳者非一晨一夕之謀矣故曰苞有三蘖言其連¶
蔓而相屬也竹書紀桀二十八年湯取韋遂征顧二十¶
九年取顧三十年征昆吾遂自陑征夏邑葢始則從南¶
而北終則山東盡平乃由河北渡井陘而伐夏其次第¶
如此非熟攷地理不足以徵其用兵之大畧也¶
罙入其阻　毛傳曰罙深也今按說文罙本作䍘從网¶
從米許慎曰䍘周行也葢网&KR1136;其上周行以冐之故鄭¶
箋曰䍘冐也䍘入其阻者周行以冐之楚自唐鄧東抵¶
<pb:KR1c0047_WYG_004-25a>¶
江濱方城㝠阨穆陵黄土諸闗西接商雒東訖蘄黄帶¶
險千里攻一道以入則孤軍受制髙宗大起師徒四面¶
坌入使之莫有適守而後楚不能旁出以撓我師衆役¶
久故易曰三年乃克之憊也䍘字與深全别今俗□作¶
罙深作深故殉毛公之說較為易曉集傳因而從之亦¶
或縁此¶
景山　曺植雒神賦曰陵景山李善注曰河南郡圖曰¶
景山緱氏縣南七里葢居雒水之濱為雒汭之上游地¶
<pb:KR1c0047_WYG_004-25b>¶
近偃師故椒舉曰商有景亳之命亳西亳也(即偃/師)是以¶
取其松栢就近而浮於河雒以供商邑之用若長發之¶
詩曰景員(音/運)維河者概商王畿之地自西而東之詞也¶
員葢春秋㑹衛宋於鄖之鄖杜預解曰廣陵之發陽是¶
也自緱氏抵發陽方千里商之邦畿千里於此見矣山¶
海經有兩景山一在山西解州所謂南望鹽販之澤者¶
也一在鄖陽房縣所謂雎水所出也迹其地道皆非此¶
之景山若衛風景山與京之景自當音於景切言測影¶
<pb:KR1c0047_WYG_004-26a>¶
以卜地也緱氏之景山去楚丘幾千里了不相涉集傳¶
引此詩以釋彼非是¶
　　攷異¶
六義之㫖斷章可取然其始製作者必無二三顧齊魯¶
之傳各馮口授古文之變沿及楷隸則字殊音異因以¶
差矣五經之傳於詩為最輙條記之於篇亦以見說詩¶
不可矜專家之論也¶
在河之洲　說文洲本作州水中可居者周遶其旁從¶
<pb:KR1c0047_WYG_004-26b>¶
重川禹定水分地以州取義於此徐鉉曰今别作洲非¶
是　君子好逑　禮緇衣及爾雅郭注逑皆作仇匹也¶
　服之無斁　禮緇衣斁作射　惄如調饑　韓詩惄¶
作溺韓詩及說文調作輖　麟之趾　詩傳詩說趾皆¶
作止　我姑酌彼金罍　說文姑作夃音同盈益至也¶
尤多也我姑酌彼兕觥同　螽斯羽　子贛詩傳及申¶
公詩說螽皆作&KR0977;　桃之夭夭　說文夭作枖音義同¶
　召伯所茇　說文茇作□音同茇艸根也废邸舍也¶
<pb:KR1c0047_WYG_004-27a>¶
當以從說文之废為是　摽有梅　趙岐孟子注摽作¶
莩按說文摽音符沼切擊也莩落字當作莩　野有死¶
麕　詩傳詩說麕皆作麇音義同　騶虞　詩傳詩說¶
騶皆作鄒　威儀棣棣　禮孔子閒居棣作逮音義同¶
　緑衣　詩說緑作菉　以朂寡人　坊記朂作畜養¶
也止也義亦通　終風且㬥　說文㬥作瀑音同疾雨¶
也　擊鼓其鏜　說文鏜作鼞土郎切　深則厲　說¶
文厲作砅音同履石度水也厲者帶之&KR1136;也毛公曰以¶
<pb:KR1c0047_WYG_004-27b>¶
衣度水於義未安當從說文作砅　濟盈不濡軌　軌¶
轍迹也於不濡之義不可通毛公曰由輈以上為軓此¶
字當如周禮立當前軓之軓從車從凡讀如犯　雝雝¶
鳴鴈　鹽鐵論鴈作䳚注云曷旦也音汗　匍匐救之¶
　禮檀弓匍匐作扶服音義同　簡兮　詩傳詩說簡¶
皆作柬柬伶人名　毖彼泉水　韓詩毖作祕　室人¶
交徧摧我　說文摧作催倉回切相擣也　雨雪其雱¶
　郭璞天子傳注雱作霶音同　静女其姝　說文姝¶
<pb:KR1c0047_WYG_004-28a>¶
作祩音昌朱切好佳也别無姝字　愛而不見　方言¶
郭注愛作薆謂蔽薆也說文作僾彷彿也　新臺有泚¶
　詩傳詩說新皆作寴音義未詳說文泚作玼葢與玼¶
兮之玼同意　燕婉之求　說文燕作䁙音同目相戲¶
也　得此戚施　說文戚作&KR1434;施作&KR2100;音竝同&KR1434;&KR2100;蟲¶
之不能仰者葢蝦蟇之屬　髧彼兩髦　說文髧作紞¶
音登敢切&KR1136;也猶縣紞之紞髦作□音亾牢切髪割頂¶
也　牆有茨　韓詩茨作薋按茨者以茅葢屋薋蒺藜¶
<pb:KR1c0047_WYG_004-28b>¶
也蒺藜當埽除之以生牆上故不可埽當從韓　鬒髪¶
如雲　說文鬒作㐱　鶉之奔奔　詩傳詩說鶉皆作¶
□奔詩傳作賁音義竝同　鵲之彊彊　禮表記彊作¶
姜　緑竹　說文緑作菉菉王芻也竹韓詩作&KR4465;音竺¶
筑也詳疏　咺兮　大學咺作喧說文作愃音與元咺¶
之咺同寛閒心腹貌　充耳琇瑩　說文琇作璓音義¶
同　㑹弁如星　說文㑹作䯤骨擿之可以㑹髪者音¶
古外切　齒如瓠犀　爾雅郭注犀作棲　翟茀　周¶
<pb:KR1c0047_WYG_004-29a>¶
禮注茀作蔽　施罛濊濊　說文濊作□音義同　鱣¶
鮪發發　說文發作鮁音北末切　體無咎言　坊記¶
體作履　士也罔極二三其徳　韓詩上句作之子無¶
良　信誓旦旦　說文旦作&KR1556;音當割切與怛同　揚¶
之水　詩傳詩說揚皆作&KR2885;唐風揚之水同　暵其乾¶
矣　說文暵作灘音他干切水濡而乾也　雉罹于罦¶
　說文罦作䍖音縛牟切義同與下憂韻本叶别無罦¶
字　毳衣如菼　說文菼作&KR2270;音同騅色也徐鉉曰今¶
<pb:KR1c0047_WYG_004-29b>¶
俗别作毯　毳衣如璊　說文璊作&KR2615;音同□色如赤¶
虋者虋赤苗也　羔裘　詩傳詩說裘皆作求按求本¶
不從衣倒毛象形後借為求乞之求因别立裘字　舍¶
命不渝　韓詩渝作偷正與下侯韻叶當從韓　無我¶
魗兮　說文魗作&KR2693;音市流切棄也與毛傳魗字釋同¶
義别無魗字　弋鳧與鴈　說文弋杙也其繳射飛鳥¶
之弋字本作隿弋言弋獲竝同　山有扶蘇　詩傳蘇¶
作胥　涉溱　溱字當作潧與洧同詳疏潧鄭國水名¶
<pb:KR1c0047_WYG_004-30a>¶
出鄭州西北入於洧溱水出桂陽臨武縣至滙浦入於¶
南海　風雨凄凄　說文凄作湝古諧切按凄不成字¶
或可作淒從水　青青子衿　詩傳衿作䘳按從今從¶
衣者即衾字衣䘳之䘳從金　挑兮　說文挑作㞵音¶
土刀切滑也　縞衣綦巾　說文綦作□音同帛蒼艾¶
色别有綦字不借也不借屨也非巾色　聊樂我員韓¶
詩員作魂　方渙渙兮　韓詩渙作洹音羽元切但洹¶
乃燕齊間水名此云洹洹義未詳　盧令令　令說文¶
<pb:KR1c0047_WYG_004-30b>¶
作獜健也力珍切　還　詩傳詩說盧令令之後又有¶
營一篇亦曰齊俗好田君子刺之今毛詩無營而詩傳¶
詩說無還所謂營者應即是還　載驅　詩說驅作敺¶
　掺掺女手　韓詩掺作纎說文作擮擮擮好貌音山¶
亷切　好人提提　王逸楚辭注提作媞　宛然左辟¶
　說文然作如辟作僻普擊切　葛屨　詩傳汾沮洳¶
之前有葛履一篇應即葛屨按周禮有葛屨當依毛詩¶
　河水清且漣猗　爾雅漣作瀾漣本與瀾同音徐鉉¶
<pb:KR1c0047_WYG_004-31a>¶
曰俗音力延切誤　素衣朱繡　儀禮鄭注繡作宵¶
椒聊　詩傳椒作茮詩說作菽按秦茮蜀茮胡茮之茮¶
字本從草從茮或可作菽其木旁叔之椒俗字也若尗¶
㮚之尗字本作尗以從草從叔為榖名者亦俗字　竹¶
閉緄□　士喪禮注閉作柲考工記注作䩛詳疏　山¶
有苞櫟　爾雅郭注苞作枹音同　卭有㫖鷊　說文¶
鷊作□音義同　傷如之何　魯詩傷作陽爾雅曰陽¶
予也　棘人欒欒兮　說文欒作臠音力沇切臞也¶
<pb:KR1c0047_WYG_004-31b>¶
鳲鳩　詩傳詩說鳲竝作尸　萇楚　詩傳萇作長¶
衣裳楚楚　說文楚作□音同采鱻色也　彼其之子¶
　左傳其作已表記作記按古有㠱字彼也當作㠱今¶
江西湖南人稱彼為㠱其字如此音紀　其儀一兮¶
禮緇衣兮作也　觱發　說文觱作㓖發作冹音方勿¶
切今按觱字從咸不合六書當從或或作□特難以下筆¶
耳或可省從或作□　七月鳴鶪　趙岐孟子注鶪作¶
鴂今按鶪音古闃切伯勞也鴂古穴切寜鴂也伯勞以¶
<pb:KR1c0047_WYG_004-32a>¶
五月無聲詳楚辭百草為之不芳則七月所鳴者鴂也¶
趙注為長舊注鶪作决音者非是　獻豜于公　鄭司¶
農衆周禮注豜作肩四嵗豕也　六月食鬱及薁　說¶
文薁作蒮山韭也音余六切　稱彼兕觥萬壽無疆¶
月令鄭注觥作觵萬夀作受福許慎說觵俗從灮經典¶
不應用俗字我姑酌彼兕觥亦當作觵　迨天之未隂¶
雨　說文迨作□音同古無迨字徐鉉以為有之　今¶
女下民　孟子女作此　蜎蜎者蠋　說文蠋作蜀蜀¶
<pb:KR1c0047_WYG_004-32b>¶
字本從虫不宜更加虫字　鸛鳴于垤　說文鸛作雚¶
老雚知雨之鳥本不從鳥别有鸛鳥似鵲尾短射之銜¶
矢射人音呼官切　載㚄其尾　說文㚄作躓　駪駪¶
征夫　說苑駪作莘　鄂不韡韡　說文鄂作蕚　外¶
禦其務　左傳務正作侮不借用務　飲酒之飫　說¶
文飫作□音義同　和樂且湛　中庸湛作耽　伐木¶
許許　說文許作所所所伐木聲　有酒湑我　李善¶
文𨕖注湑作醑　坎坎舞我　說文坎作竷音同坎竷¶
<pb:KR1c0047_WYG_004-33a>¶
舞也樂有章故從章今作坎卦之坎於義無取　吉蠲¶
為饎　士虞禮鄭注及周禮注蠲皆作圭圭亦潔也儀¶
禮圭為而潔薦之　彼爾維何　說文爾作薾音義同¶
　豈不日戒　王弼易注日作曰曰言也于也　皇皇¶
者華　詩傳詩說皇皆作煌　烝然罩罩　說文罩作¶
□音都教切　南山有臺　詩傳詩說臺皆作薹彼都¶
人士臺笠之臺亦應從草薹莎也　樂只君子　左傳¶
只作㫖凡樂只皆應同　厭厭夜飲　韓詩厭作愔薛¶
<pb:KR1c0047_WYG_004-33b>¶
君曰愔愔和悅之貌說文作懕懕懕安也音同　我是¶
用急　鹽鐵論急作戒　振旅闐闐　說文闐作嗔音¶
同盛氣也説詳疏　我車旣攻　詩傳詩說攻皆作工¶
　赤芾金舄　白虎通芾作紼朱芾斯皇赤芾在股又¶
皆作紱　助我舉柴　說文柴作㧘音義同　鸞聲噦¶
噦　說文鸞作鑾噦作鉞鉞本音呼㑹切俗用為鈇戉¶
之戉　庭燎　詩傳燎作□按庭燎字本如此從昚從¶
火燎以祭天祭必昚也已從火不宜更加火字作燎者¶
<pb:KR1c0047_WYG_004-34a>¶
俗字　可以為錯　說文錯作厝厝本磨石也錯則塗¶
金也今俗以厝為安厝者非　在彼空谷　韓詩空作¶
穹　約之閣閣　考工記注閣作格音義同　載衣之¶
裼　說文裼作&KR2103;音替褓衣也裼乃裘上之裼衣但音¶
先歴切無他義　荷蓑荷笠　負何之何從人從可人¶
可負者因負之也今以何字為誰何之何反借荷華之¶
荷為負何誤也負何之何亦如字讀平聲不當别發作¶
上聲蓑本字只作衰不從草俗因借為衰老字别立蓑¶
<pb:KR1c0047_WYG_004-34b>¶
字誤　天方薦瘥　說文瘥作㽨才何切瘥蚩戒切病¶
減也　誰秉國成不自為政　禮緇衣誰字下有能字¶
又上有㫺吾有先正其言明且清國家以寜都邑以成¶
四句當是逸句　民之訛言　說文訛作譌字本從為¶
俗從化　不敢不蹐　說文蹐作趚音義同　胡為虺¶
蜴　說文蜴作蜥　洽比其鄰　左傳洽作協　朔日¶
辛卯　學齊佔畢云日本月字之誤朔月猶言吉月¶
豔妻煽方處　說文煽作傓音義同　噂沓背憎　說¶
<pb:KR1c0047_WYG_004-35a>¶
文噂作僔音同聚也　悠悠我里　爾雅郭注里作悝¶
音同&KR2147;也悠悠逺也悠悠我悝&KR2147;難㤀也以里為所凥¶
之里而以悠悠為&KR2147;義安未安　淪胥以鋪　韓詩淪¶
作勲勲帥也　宜岸宜獄　韓詩說文岸皆作犴　尚¶
或墐之　說文墐作□音義同堇字從土者音勤赤黏¶
土也　秩秩大猷　說文秩作&KR2717;音直質切大也　萋¶
兮菲兮　說文萋作緀白文貌菲作斐　㨗㨗幡幡¶
說文㨗作咠七入切聶語也　無草不死無木不黄¶
<pb:KR1c0047_WYG_004-35b>¶
徐幹中論作何木不死何草不萎　缾之罄矣　說文¶
罄作□音義同别無罄字　周道如砥　孟子砥作底¶
　跂彼織女　說文跂作歧傾也音去智切跂字音去¶
支切足多指也當從止　亂離瘼矣　說苑作亂離斯¶
瘼　匪鶉匪鳶　說文鶉作□鳶作&KR2541;鶉䳺屬□鵰¶
也此與&KR2541;竝舉而戾天自當非䳺鶉而為鵰傳寫省作¶
鶉誤也鳶字弋下著鳥當與隿通鷙鳥之&KR2541;自應從屰¶
　或盡瘁事國　左傳盡瘁作憔悴　楚楚者茨　王¶
<pb:KR1c0047_WYG_004-36a>¶
逸楚辭注茨作薋說詳牆有茨　祝祭于祊　說文祊¶
作&KR2358;義同　畇畇　周禮鄭注畇作㽦音均　旣優旣¶
渥　說文優作瀀雨足也憂饒餘也㥑愁思也優倡也¶
瀀雨多也經典傳寫多不分明　去其螟螣　說文螣¶
作蟘民若稱貸則生蟘字或作□若螣乃神蛇之名音¶
徒登切　韎鞈有奭　白虎通奭作赩　受福不那¶
説文作求福不儺　有頍者弁　詩傳詩說弁皆作□¶
音義未詳或即古弁字　先集維霰　爾雅郭注霰作¶
<pb:KR1c0047_WYG_004-36b>¶
䨘音義同　間闗車之舝兮　左傳舝作轄　營營青¶
蠅　說文營作營余經切小聲也　止于樊　樊說文¶
作棥音同棥籬援也樊鷙不行也不當從廾　威儀怭¶
怭　說文怭作佖音義同　裳裳者華　詩傳詩說裳¶
皆作常　采菽　左傳詩說菽皆作叔詩傳作尗按說¶
文尗大豆也從草之菽本椒字　漸漸之石　詩說作¶
嶃音義同　陳錫哉周　左傳哉作載杜預解云言能¶
載行周道　聿懐多福　春秋繁露聿作允按聿古文¶
<pb:KR1c0047_WYG_004-37a>¶
作□允字與□傍之□相近作允者或傳寫之誤凡此¶
類雖毛詩今本為長以他見者義亦可通故備存之¶
在洽之陽　說文洽作郃今郃陽縣字如此洽本浹洽¶
之洽郃水不必定從水　其㑹如林　說文㑹作旝音¶
古外切說詳疏　綿綿𤓰瓞　詩傳綿作緜　陶復陶¶
穴　說文復作&KR2056;地室也音芳服切　率西水滸　說¶
文無滸字其字作汻徐鉉曰今作滸非是　混夷駾矣¶
　說文作犬夷呬矣呬虛器切息也趙岐孟子注駾作¶
<pb:KR1c0047_WYG_004-37b>¶
兌其混夷本昆夷不當從水　予曰有疏附　韓詩曰¶
作聿下三曰字同　追琢其章　趙岐孟子注追作雕¶
　豈弟君子　禮孔子閒居及表記豈作凱凡豈弟同¶
　瑟彼玉瓚　鄭司農衆周禮注瑟作䘏說文作璱玉¶
英華相帶如瑟也　神罔時恫　說文恫作侗　其菑¶
　爾雅郭注菑作椔音義同　貊其徳音　左傳貊作¶
莫音同莫定也　克順克比比于文王　樂記比皆作¶
俾　以按徂旅　孟子按作遏旅作莒　白鳥翯翯¶
<pb:KR1c0047_WYG_004-38a>¶
孟子翯作鶴　下武維周　詩傳詩說下俱作大按下¶
武于文不可解鄭箋以為後也集傳作文武俱於維周¶
之義不可通云大武乃允　遹求厥寜遹觀厥成　說¶
文遹作欥音余律切語助詞若遹本訓避也不可借用¶
　匪棘其欲　禮器作匪革其猶革如夫子之疾革矣¶
之革音紀力切急也本與孔棘之棘通猶功也言匪急¶
作邑之功也較之急成已之所欲於義為長　宅是鎬¶
京　禮坊記宅作度　克岐克嶷　說文嶷作㘈音同¶
<pb:KR1c0047_WYG_004-38b>¶
小兒有知也　禾役穟穟　說文役作穎按未役不可¶
解當從許說　恒之秬秠　顔氏家訓恒作亙下恆之¶
同　或舂或揄　有司徹禮揄作抌按說文揄音羊朱¶
切引也抌音竹甚切深擊也宜依禮注作抌今攷抌從¶
冘豫之冘當音猶其作竹甚切讀者或徐鉉等之誤¶
或簸或柔　說文蹂作□以沼切杼臼也　烝之浮浮¶
　說文浮作烰音同　敦弓　說文□畫弓也字本從¶
弓從攴者借用徐鉉曰音都昆切不當作雕音今人承¶
<pb:KR1c0047_WYG_004-39a>¶
誤遂有彫弓之語弓固不可彫刻者不通　假樂君子¶
顯顯令徳　詩傳及中庸假皆作嘉中庸顯作憲　不¶
愆不㤀　說苑愆作□忘作㤀　芮鞫之即　周禮注¶
鞫作□音同　茀禄爾康矣　爾雅郭注茀作祓　是¶
用大諫　左傳諫作簡杜預解曰簡諫也　下民卒癉¶
　緇衣癉作&KR1248;　辭之輯矣　新序輯作集　辭之懌¶
矣　左傳懌作繹　牖民孔易　韓詩樂記牖皆作誘¶
　价人維藩　爾雅郭注价作介介大也　靡哲不愚¶
<pb:KR1c0047_WYG_004-39b>¶
淮南人閒訓靡作無　抑　集傳引國語以此詩為懿¶
戒詩傳詩說俱有懿戒一篇而無抑不但國語云然命¶
篇名以懿戒篇首抑抑正當作懿懿美也以按抑之抑¶
為密義無所取懿自可如字讀如意韋昭曰讀作抑亦¶
所不必　白圭之玷　說文玷作㓠别無玷字　不愆¶
于儀　緇衣愆作諐　聽我藐藐　徐幹中論我作之¶
　國步斯頻　說文頻作□音符真切恨張目也　大¶
風有隧　爾雅注大風作泰風泰風西風也　耗斁下¶
<pb:KR1c0047_WYG_004-40a>¶
土　春秋繁露斁作射　滌滌山川　說文滌作&KR2267;音¶
同草旱盡也按旱則山川昏霾滌滌者雨後山色非旱¶
景也自當以許說為長　王纘之事于邑于謝　潛夫¶
論纘作薦謝作序言宛北序山之下下謝于誠歸亦應¶
作序　民之秉彞　孟子彞作夷　王錫介圭　爾雅¶
注介作玠　鏤錫　說文錫作鐊音義同徐鉉曰今經¶
典作錫　江漢浮浮　風俗通浮作陶　武夫□□¶
鹽鐵論□作潢　闞如虓虎　風俗通虓作哮　鞫人¶
<pb:KR1c0047_WYG_004-40b>¶
忮忒　說文鞫作□□人窮理罪人也忮作伎伎與也¶
　我居圉卒荒　韓詩圉作御言其宫室服御以荒而¶
殺禮也　駿奔走在廟　禮大傳鄭注駿作逡音息俊¶
切　假以溢我　說文假作誐音吾何切嘉善也左傳¶
假作何溢作恤　夙夜基命宥密　禮孔子閒居基作¶
其按基址之基本作丌或通作其自可不必從土　儀¶
式刑文王之典　左傳典作徳　執競　周禮注呂叔¶
玉云競作傹　鐘鼓喤喤　說文喤作鍠鐘聲也喤喤¶
<pb:KR1c0047_WYG_004-41a>¶
兒嗁聲斯干云其泣喤喤　庤乃錢鎛　考工記鄭注¶
庤作㣥音義同今俗本或作痔瘡之痔尤為舛謬　應¶
田縣鼓　周禮注及埤雅田皆作朄說文亦同音羊晉¶
切　肅雝和鳴　爾雅鄭注雝作噰　嬛嬛在疚　說¶
文嬛作㷀疚作㝌貧病也别無疚字　其鎛斯趙　考¶
工記鄭注趙作㨄音同按趙為趨走之義㨄利也當作¶
㨄　以薅荼蓼　爾雅郭注薅作茠荼作蒤音義竝同¶
　積之栗栗　說文積作䆅音即夷切積禾也栗作秩¶
<pb:KR1c0047_WYG_004-41b>¶
秩亦積也俗用為禄袠之袠　自羊徂牛　韓詩徂作¶
来下徂同　兕觥其觩　周禮鄭注□作觵義見前¶
敷時繹思　左傳敷作鋪　憬彼淮夷　說文憬作穬¶
古猛切　實始翦商　說文翦作戩戩盡之也今作剪¶
自當作前從前從刀復加刀者俗文　土田附庸　鄭¶
司農衆周禮注田作地　魯邦所詹　韓詩詹作瞻集¶
傳本此然毛公之說較長說詳疏　奄有龜蒙　爾雅¶
郭注奄作弇弇同也　遂荒大東　爾雅郭注荒作憮¶
<pb:KR1c0047_WYG_004-42a>¶
撫有也音荒烏切　新廟奕奕　鄭司農衆周禮注新¶
作寢　置我鞉鼓　明堂位鄭注置作植殷人植鼓植¶
鼓足鼔也　鞉鼓淵淵　說文鞉作鼗淵作鼘按此則¶
伐鼓淵淵之淵亦當作鼘鼘音同淵鼘鼘鼓聲　鬷假¶
無言　中庸鬷作奏集傳因云鬷音奏以為聲轉之譌¶
按鬷奏音不相渉奏之入聲為則鬷之入聲為足謂奏¶
族音近族與鬷四聲相通者非也杜預左傳解云鬷總¶
也自當如字音子工切不必强合中庸假左傳作嘏杜¶
<pb:KR1c0047_WYG_004-42b>¶
解曰大也如字音古雅切　聖敬日躋　禮孔子閒居¶
躋作齊　為下國綴旒　郊特牲鄭注綴作畷丁劣切¶
旒作郵按綴旒有弁髦之意非佳語畷郵郵表畷八蜡¶
之所祭謂下國之所依而禱祀者也當以禮注為長¶
敷政優優　敷左傳作布優從人俗文說見前　為下¶
國駿厖何天之龍敷奏其勇　大戴禮駿厖作恂蒙龍¶
作寵敷作博　罙入其阻　說文罙作䍘説詳疏¶
右所采引皆取典籍有全句明文可證據者若今文沿¶
<pb:KR1c0047_WYG_004-43a>¶
俗傳寫苟簡不合六書者縁其充斥未遑櫛舉也¶
　　叶韻辨¶
或曰古之水火今之水火也古之聲色今之聲色也豈¶
其然哉水一也九河之道堙為平陸矣火一也榆柘之¶
鑽易以敲石矣奪泲通淮不謂河之仍北流也鍛鐵戛¶
石不謂木之必生火也水火行天古今異理聲色聽人¶
之習易奚容以今而證古哉目之於色耳之於聲口之¶
於味鼻之於臭均也古之食者醢螔蝓而芼荼蓼今薦¶
<pb:KR1c0047_WYG_004-43b>¶
之俎則螫舌而殻唾古之薰者佩茮藿而焫蕭草今納¶
之側則刺鼻而煩冤臭味旣有習尚之殊色亦随時而¶
異茅蒐古之赤也紅藍御而茅蒐削色堊土古之白也¶
鉛粉陳而堊土不鱻後起之巧日増古樸之傳無攷然¶
則耳無一成之聽口有不齊之味執古不可以宜今從¶
今愈不能以泥古奈之何以沈約孫愐之韻強風雅而¶
求其叶耶夫後之作者以古為基非古之能豫謀夫後¶
也帝力何有之謡皇祖有訓之歌律以風雅之韻未有¶
<pb:KR1c0047_WYG_004-44a>¶
洲鳩服側之叶則不可以周詩律上古抑不可以今韻¶
凖風雅明矣故曰音員成韻員者運流而不滯也異地¶
而弗能遷再傳而非其故沈約生際齊梁風沿呉越固不¶
能均齊魯而埒商周矣故東冬支微之别約剙之而約¶
之前未有也約定之而其君且不用也約守之而約所¶
為之詩賦不能無出入也約傳之而周伯琦之流且欲¶
亂之也乃以推諸未有約之先屈抑本音而從約之韻¶
不亦難乎年代邈杳古音無攷見於說文者字之本音¶
<pb:KR1c0047_WYG_004-44b>¶
多不合於今人之讀古音不同於今音則古韻必殊於¶
今韻□今㫖沇切而說文云讀如捶擊之捶(㫖磊/切)則四¶
紙與十六銑無定也袢今博幔切而說文云讀如普徧¶
之普則七麌與十五翰無定也如此類葢不一矣又雂¶
今巨淹切而說文云從今諧聲則十二㑴與十四鹽通¶
也屖今先稽切而說文云從辛諧聲則八齊與十一真¶
通也葢沇子㫖母沇可叶而㫖亦可叶普袢同出于合¶
口屖辛同出於齊齒今鈐同出於閉口聲可叶而音亦¶
<pb:KR1c0047_WYG_004-45a>¶
可叶也以此求之古音通而今音隘古韻博而今韻狹¶
所從來久矣約之為韻以聲為主而不取其音既異於¶
古之聲音互主矣流及今兹聲存音去故東冬真文異¶
韻而不能析其異元魂野馬同韻而不能㑹其同乃守¶
沈孫之孤尚拘反切之成侀刻舟膠柱一成而不易又¶
奚可哉夫古無韻名而自有實無其名故不可泥也有¶
其實故源流分合之際不可亂也則亦繪染異尚而赤¶
不可白白不可赤也是故有聲之合有音之合聲之合¶
<pb:KR1c0047_WYG_004-45b>¶
者東冬江合也支微佳灰合也魚虞合也真文合也元¶
寒刪先合也蕭肴豪尤合也歌麻合也陽庚合也青蒸¶
合也侵覃鹽咸合也則休文亦以類次而見合於離矣¶
音之合者虞歌合也支魚合也支先蕭合也東冬庚合¶
也支尤合也則休文離之而固可合也又入聲之音總¶
以其石而鬰者為相合之道故有類合者有遥合者為¶
尤通用而無礙而特不合屋於葉合藥於洽則其離之¶
本逺而必不可合者也古之為字也字畧而音廣音畧¶
<pb:KR1c0047_WYG_004-46a>¶
而義廣後人徇其廣而離之古人守其畧而合之如御¶
有迓至之義可仍禦音疑有疑(入/聲)立之義可從觺讀初¶
不似後人之髪櫛而粒量之若平上去之三聲則古人¶
之所本合而不離者尤不待拘拘之叶而自通也以此¶
推之是故為叶韻之說者其蔽凡十而自十以往彫琢¶
穿鑿尤不勝紀焉一字本兼衆義通衆聲而叶者為贅¶
如服本有匐音故扶(匍/)服来(羅/)服字皆作服自與側叶¶
蛇有它音故古人相問亾它乎無蛇虫之傷也自與紽¶
<pb:KR1c0047_WYG_004-46b>¶
叶角有録音故角里角端字皆作角自與族叶正可如¶
字而讀不必贅注叶蒲北湯何盧各切之類是也二本¶
音合於沈韻如字而讀正與韻同而叶者因流俗口齒¶
之譌妄為改叶如子本音祖里切自與李叶汜本音詳¶
里切自與以叶俟本音鉏里切自與止叶否本音方九¶
切自與友叶怒本音奴古切自與雨叶不當妄改作奬¶
里(不成音乃似/吃口人語)羊里想止滿美(讀之如否卦之否又改/友字作於軌切以遷就)¶
(之/)暖五切以求合俗耳之類是也三平上去三聲古本¶
<pb:KR1c0047_WYG_004-47a>¶
不分而叶者必變字音以求合沈韻如居御永泳姻信¶
之類是也(近世填詞/頗與古合)四沈韻連類相次古自通用非如¶
江陽人㑴之必不可合而叶者必拘一韻強為之叶如¶
降自與忡蟲合笑自與悼合敗自與憩合行自與筐合¶
不須轉降為紅轉笑為燥轉敗為背轉行為杭之類是¶
也五沈韻雖不相次而聲固可合則叶不以韻而以聲¶
而叶者必破聲以求合於韻盡古人諧聲之本如語麌¶
二韻之合於馬者古人諧聲本無異響故芐字從下得¶
<pb:KR1c0047_WYG_004-47b>¶
聲而音戶(上聲俗讀/去聲非)賈字從西(音/亞)得聲而上音古(賈字/上聲)¶
(無假音/俗誤)去音稼(此三聲家賈賈家可讀姑上聲音古亦/可讀假去聲音稼亦可讀故在姑家古)¶
(假故稼/之間)可諗其通則馬自與滸下楚叶不當叶馬作姥¶
下作戶乂尢與疑叶見於周易者不一今以孚浮諧聲¶
所自思之可知則治自與訧叶不必叶訧作于其切之¶
類是也六音相合後失其傳不可復通而叶者勉強附¶
合母子異宫非音響不成則翻失他韻盡失音聲之本¶
如真先東㑴全無相涉而天人田零風心之相為同用¶
<pb:KR1c0047_WYG_004-48a>¶
自無從攷乃強叶天為鐵因切則似汀非汀叶田為徒¶
因切則似庭非庭旣不可收入真韻抑不可收入庚青¶
二韻於古旣無所據於沈韻亦所不容若叶風為為愔¶
切則其謬尤甚愔韻閉口不容以風之撮口兩相混合¶
今乃合為與愔以為切似温非温似云非云盡天下未¶
有能嘑之者必無此字必無此音矣葢真韻張脣不容¶
有透定二母之音愔韻閉齒不容有非母之音生入鴃¶
舌横亂宫羽此尤紕繆之大者也七韻無適主而音有¶
<pb:KR1c0047_WYG_004-48b>¶
定則任其扭合則凡字皆可破讀然使讀人作犬以叶¶
一銑讀父作奴以叶七虞其亦將忍為之乎而叶者不¶
恤其意義之有無恣情出入一字兩處分為二音如懐¶
字自與灰支通叶而左拘右牽或叶胡隈切或叶胡威¶
切家字本不可與東屋通而一叶各屋切一叶各空切¶
之類是也八閒句餘文本不用韻而叶者槩欲以韻合¶
之如豈不夙夜閒句也而叶夜為羊孺切(路撮口夜齊/齒必不可通)¶
送我乎淇之上矣已焉哉天實為之謂之何哉餘文也¶
<pb:KR1c0047_WYG_004-49a>¶
而叶中作樁叶宫作姜(樁姜混嘑亦不/可通於合口)以就上(叶平/聲)叶¶
哉作兹以就之之類是也九入韻古本互用特為尤恕¶
則谷莫綌斁本自可相協且綌原從谷得聲斁之得聲¶
與蘀鐸同意抑同莫韻不必叶綌為古畧切斁為弋灼¶
切革緎本有相通不必叶革為棘力切之類是也十周¶
頌多不用韻者升歌之詩一唱三歎唱者字也歎者音¶
也于韻無字于字無韻而抑以瑟浮其聲則韻寄於瑟¶
犬音不和此之謂矣漢樂府江南可采蓮猶存此意是¶
<pb:KR1c0047_WYG_004-49b>¶
固無勞求叶者也乃此疆爾界叶界以急十千維耦叶耦¶
以擬(開口齊齒/不相通)降福孔皆叶皆以紀以享以祀叶祀以¶
亦既右烈考叶考以口緝熙于純嘏叶嘏以古蹻蹻王¶
之造叶造以㔌(奏/蜀)此尤不取清廟維清而推之以迷于¶
樂理巧為割裂者也凡此十蔽不揆之於六書抑無益¶
於六義於字旣失其正於義亦不相安徒令讀之者順¶
以得音且令聽之者不知何謂強成周之詩人受沈約¶
之科禁不知誰倡此說而以成乎不解之惑善說詩者¶
<pb:KR1c0047_WYG_004-50a>¶
自可置之為餘食贅形而無嫌也今畧摘其謬歴為糾¶
訂後之君子庶取正焉叶韻除而真詩見勿徒以口耳¶
徇塾師之纎陋也己¶
　音註中叶韻未詳何始注疏正義無此近世金陵李¶
　士龍五經正文尤為繁謬宣城梅膺祚字彚亦然韓¶
　退之古詩自用古韻而膺祚勥為之叶乃至如鴃舌¶
　囈語絶不可省金壇王肻堂太史筆塵辨正頗合於¶
　古謂思服之服本音白鐘鼔樂之之樂本音澇(北人/如此)¶
<pb:KR1c0047_WYG_004-50b>¶
　(讀/)濩本音胡郭切與莫同韻綌斁二字本叶維鳩居¶
　之居與踞同逺送于野本與墅同(徐鍇曰墅經/典只作野)皆精¶
　切可采特其叶紽作題叶訟作松叶思作腮則猶未¶
　免以沈韻為拘惟盡去叶韻令後世略知古韻易簡¶
　之元聲庶幾有功六蓺乎¶
　¶
　¶
　詩經稗疏卷四¶
